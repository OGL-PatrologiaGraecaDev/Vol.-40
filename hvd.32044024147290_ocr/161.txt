
3H
pacto commode intimandum sit; unde exordienda,
quousque sit perducenda narratio; utrum exhortatio-
nein aliquam terminata narratione adhibere debea-
mus , an praecepta sola , quibus observandis cui lo«
quimur noverit christianam vitam professionemque
retineri ι. Saepe autem tibi accidisse confessus atque
conquestus es, ut in sermone l0ngo et tepido tibi ipse
vilescercs essesque fastidio, nedum illi quem lo-
quendo imbuebas, et caeteris qui audientes aderant :
caque te necessitate fuisse compulsum , ιιι ea me
quam tibi debeo charitatc compelleres, ne gravarer in-
ter occupationes meas tibi de hac re aliquid scribere.
2. Ego vero non ea tantum quam familiariter tibi,
scd etiam quam matri Ecclesiae universaliter de-
beo, charitate ac servitute compellor, si quid per
cperam meam quam Domini nostri largitate possum
exhibere , idem eos Dominus quos mihi fratres fecit,
adjuvari jubet, nullo modo recusare, sed potius
prompta et devota voluntate suscipere. Quanto enim
cupio latius erogari ² pecuniam dominicam, tanto
magis me oportet, si quam dispensatores conservos
meos difﬁcultatem in erogando sentire cognosco,
agere quantum in me est, ut facile atque expedite
possint, quod impigre ac studiose volunt.
CAPUT ll. — '5. Sermo sirpe qui audienti placet,
displicet dicenti : unde id contingat. Qui sermonem ha-
bet , curet ut sine fastidio et hilariter dicat. Sed quod
ad tuam proprie considerationem pertinet, nolim te
moveri ex co quod saepe tibi abjectum sermonem fa-
stidiosumque habere visus es. Fieri enim potest ut ei
quem instruebas non ita sit visum , sed quia tu ali-
quid melius audiri desiderabas , co tibi quod dicebas
videretur indignum auribus aliorum. Nam et mihi
prope semper sermo meus displicet. Melioris enim
avidus sum, quo saepe fruor interius , antequam eum
explicare verbis sonantibus coepero : quod ubi minus
quam mihi notus est evaluero, contristor linguam
meam cordi meo non potuisse ³ sufficere. Totum enim
quod intelligo, volo ut qui me audit intelligat; et sen-
tio me non ita loqui , ut hoc efficiam : maxime quia
ille intellectus quasi rapida coruscatione perfundit
animum; illa autem locutio tarda et longa est , lon-
geque dissimilis : et dum ista volvitur, jam se ille in
secreta sua condidit: tamen quia vestigia quaedam
miro modo impressit memoriae, perdurant illa cum
syllabarum morulis; atque ex eisdem vestigiis sonan-
tia signa peregimus , qua: lingua dicitur vel latina,
vel graeca , vel hebrrca, vel alia quaelibet; sive cogi-
tentur haec signa , sive etiam voce proferantur; cum
illa vestigia nec latina, nec graeca, vel hebraea,
nec cujusque alterius gentis sint propria, sed ita
efﬁciantur in animo, ut vultus in corpore. Aliter
enim latine ira dicitur, aliter graece, aliter atque ali-
ter aliarum diversitate linguarum : non autem lati-
nus aut graecus est vultus irati. Non itaque omnes
gentes intelligunt, cum quisque dicit, iratus sum, sed
ί sic in Mss. At. in editis, retinere.
ξ miti , erogare. At Mss, erogari.
⁸ aditi, non'posse. Mss, non ιῖοωὶεεε.
(α) Forte. afﬁciet.
