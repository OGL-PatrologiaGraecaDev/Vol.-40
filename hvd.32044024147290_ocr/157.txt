
805
tus de columba, quemadmodum Christus de femina ,
illa causa est, quia non columbos liberare venerat
Spiritus sanctus , sed hominibus signiﬁcare innocen-
tiam et amorem spiritualem, quod in columba: specie
visibiliter ﬁguratum est. Dominus autem Jesus Chri-
stus, qui venerat ad homines liberandos, in quibus
et mares et feminae pertinent ad salutem, nec mares
fastidivit, quia marem suscepit; nec feminas , quia
de femina natus est. Huc accedit magnum sacramen-
tum, ut quoniam per feminam nobis mors acciderat,
vita nobis per feminam nasceretur : ut de utraque na-
tura, id est feminina et masculina, victus diabolus eruo
ciaretur, quoniam de ambarum subversione laetaba-
tur; cui parum fuerat ad pcenam si ambae natura: in
nobis liberarentur, nisi etiam per ambas liberaremur.
Neque hoc ita dicimus, ut Dominum Jesutn Christum
dicamus solum verum corpus habuisse, Spiritum san-
ctum autetu fallaciter apparuisse oculis hominum:
sed ambo illa corpora, vera corpora credimus. Sicut
enim non oportebat ut homines falleret Filius Dei,
sic nou decebat ut homines falleret Spiritus san-
ctus : sed omnipotenti Deo, qui universam creaturam
de nihilo fabricavit , non erat difﬁcile verum corpus
columbae sine aliorum columborum ministerio ﬁgu-
rare , sicut ei non fuit difficile verum corpus in utero
Maria: sine virili semine fabricare; cum natura cor-
porea' etin visceribus femina: ad formandum homi-
nem, et in ipso mundo ad formandam columbam
imperio Domini voluntatique serviret. Sed stulti ho-
mines, et miseri , quod aut ipsi facere non possunt,
aut in vita sua nunquam viderunt,'etiam ab omni-
potente Deo ﬁeri potuisse non credunt.
CAPUT XXIII. — 25. Non audiendi, qui Filium
Dei creaturam dicunt , quia passus est. F ilium Dei sine
divinitatis mutatione passum esse. Nec cos audiamus qui
propterea volunt cogere ut inter creaturas Filium Dei
numeremus, quia passus est. Dicunt enim : Si passus
est , mutabilis est; et si mutabilis est , creatura est ,
quia Dei substantia non potest immutari. Cum qui-
bus etiam nos dicimus et Dei substantiam commutari
non posse, et creaturam esse mutabilem. Sed aliud
est esse creaturam, et aliud suscipere creaturam. Fi-
lius ergo unigenitus Dei , qui est Virtus et Sapientia
Dei, et Verbum per quod facta sunt omnia, quia im-
mutari non potest omnino, suscepit humanam crea-
turam, quam lapsam erigere, atque inveteratam reno-
vare dignatus est. Nec in ea per passionem ipse in
deterius commutatus est, sed eam potius per resur-
rectionem in melius commutavit. Nec propterea Ver-
bum Patris, id est unicum Dei Filium, per quem fa-
cta sunt omnia, negandum est natum et passum esse
pro nobis. Et martyres enim passos dicimus et mor-
tuos propter regna caelorum; nec tamen in ea pas-
sione et morte animm eorum occisaa sunt. Dicit enim
Dominus : Nolite timere eos qui corpus occidunt, anima:
autem nihil possunt facere (Matth. x, 28). Sicut ergo
martyres passos et mortuos dicimus in corporibus quae
portabant, sine animarum interiectione vel morte;
⁸ Pan. et Mss, creatura corporea.
