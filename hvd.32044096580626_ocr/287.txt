
559
Dignus est operarius mercede sua. Nam hinc eum di-
cere, illud indicat quod supra posuit : Neque in occa-
sione cupiditatis , Deus testis est. Per hoc enim quod
jure dominico debebatur bonis evangelistis , non pro-
pter hoc evangelizantibus, sed quaerentibus regnum
Dei, ut haec omnia apponerentur eis , inveniebant alii
occasionem, de quibus idem dicit , Neque enim isti
Deo serviunt, sed suo ventri (Rom. xvn , l8). Quibus
hanc occasionem amputare volebatApostolus, utetiam
quod sibi juste debebatur, omitteret. Aperte quippe
hoc ipse ostendit in secunda ad Corinthios, ab aliis
Ecclesiis suppletas dicens necessitates suas. Venerat
enim, sicut apparet, ad tantam indigentiam, ut de
longinquis Ecclesiis ei necessaria mitterentur, dum
tamen ab eis apud quos erat‘ nihil tale acciperet.
Numquid peccatum, inquit, feci, me ipsum humiliando,
ut vos exaltaremini, quoniam gratis Evangelium Dei
euangelizavi vobis? Alias Ecclesias exspoliavi accipiens
stipendium ad vestram ministrationem; et cum apud
vos fuissent et egerem, nemini gravis fui. Nam id quod
deerat mihi adimpleverunt fratres qui venerunt a Ma-
cedonia, et in omnibus ingravate me in vobis custodivi,
et custodiam. Est veritas Christi in me, quia gloria lucc
non infringetur in me in regionibus Achaiae. Quare? quia
non vos diligo Ρ Deus scit. Quod autem facio et facturus
sum, ut amputem occasionem eorum qui volunt occasio-
nem, ut in quo gloriantur; inveniantur sicut et nos
(ll Cor. χι, 7-12). De hac igitur occasione quam hic
se dicit amputare, voluit intelligi quod ibi ait, Neque
in occasione cupiditatis, Deus testis est. Et quod hic di-
cit, Me ipsum humiliando, ut vos exaltaremini; hoc in
prima ad eosdem Corinthios, Factus sum inﬁrmis in-
ﬁrmus; hoc ad Thessalonicenses, Factus sum parvu-
lus in medio vestrum, tanquam si nutrix foveat ﬁlios
suos. Proinde attende sequentia : Ita, inquit, deside-
rantes vos, placet impertire vobis non solum Evangelium
Dei, verum etiam animas nostras ; quoniam charissimi
nobis {deti estis. Recordamini enim , fratres , laborem
nostrum et aerumnam , nocte et die operantes, ne quem
vestrum gravaremus (Ι Thess. ιι, 8, 9). Hoc enim su-
perius ait, Cum possemus oneri vobis esse, ut Christi
Apostoli. lnlirmorum igitur periculis , ne falsis suspi-
cionibus agitati odissent quasi venale Evangelium,
tanquam paternis maternisque visceribus tremefactus
hoc fecit. Sic etiam in Actibus Apostolorum idem lo-
quitur, cum a Mileto mittens Ephesum vocasset inde
presbyteros Ecclesiae, quibus inter multa : Argentum,
inquit, et aurum vel vestem nullius concupivi, ipsi sci-
tis; quoniam necessitatibus meis et eorum qui mecum
fuerunt, Ine manus servierint. Omnia ostendi vobis, quo-
niam sic laborantes oportet juvare infirmos, memores
etiam verborum Domini Iesu, quia ipse dixit : Beatius
est magis dare quam accipere (Act. xx, 55-55).
CAPUT Xlll.— 14. Quod erat opus corporale Apo—
stoli. Opera honesta ad victum comparandum. Hic for-
tasse aliquis dicat : Si corporale opus operabatur
Apostolus, unde vitam istam sustentaret; quod erat
ipsum opus, et quando ei vacabat et operari et Evan-
¹ Quidam Mss, prwdicabat.
