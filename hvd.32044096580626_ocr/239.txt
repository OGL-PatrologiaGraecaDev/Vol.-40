ιὸὅ
464

qui non habet veram. Ideo autem nec juberi debue-
runt ﬁdeles ab inﬁdelibus separari , quia non con-
, tra jussionem Domini Gentiles fuerant ambo con-
juneﬁ.
21. Quoniam ergo ab inﬁdeli ﬁdelem discedere
nec prohibet nec jubet Dominus , ideo ut non disce-
dat, Apostolus dicit, non Dominus ι habens utique
Spiritum sanctum , in quo dare posset utile et ﬁdele
consilium. Unde cum dixisset de muliere , cujus vir
mortuus fuerit, Beatior autent erit, si sic permanse-
rit, secundum meum consilium; ne quis hoc consilium
tanquam humanum, non divinum , contemnendum
putaret, adjecit, Puto autem, et ego Spiritum Dei
habeo. Proinde intelligendum est, etiam ipsa qua:
non a Domino jubentur, sed a sancto ejus famulo
utiliter suadentur , eodem Domino inspirante suade-
ri. Absit enim ut quisquam catholicus dixerit, quan-
do suadet Spiritus sanctus , non Dominum suadere;
cum et ipse Dominus sit, et inscparabilia sint opera
Trinitatis. Dicit tamen, De virginibus autem prince-
ptum Domini non habeo, consilium autem do. Non ut
hoc consilium alienum existimemus a Domino , cum
continuo sequatur et dicat: tanquam misericordiam
consecutus a Domino ut ﬁdelis essem (l Cor. vn , 40 ,
25). Secundum Deum ergo dat ﬁdele consilium in eo
Spiritu , de quo ait : Puto autem , et ego Spiritum Dei
habeo.
22. Verumtamen aliud est Domini jubentis impe-
rium , aliud conservi secundum misericordiam chari-
tatis, qum est illi a Domino inspirata atque donata ,
ﬁdele consilium. lbi aliud facere non licet, hic autem
licet : ita sane ut ipsum licitum partim quidem expe-
diat, partim vero non expediat. Expedit tunc, quando
non solum per justitiam, qua: coram Domino est,
permittitur, sed etiam hominibus nullum ex hoc im-
pedimentum salutis infertur :velut cum dat consilium
non nubendi Apostolus virgini, unde praeceptum Do-
mini se non habere testatur; licet aliud facere, id est,
nubere, et minus quam continentiae, bonum tamen
tenere nuptiarum. ipsumque licitum etiam expedit:
quoniam in vetita et illicita ruituram carnis inﬁrmita-
tem sic excipit honestate nubendi , ut neminem im-
pediat ad salutem; quamvis magis expediret, ma-
gisque honestum esset , si virgo consilium , quo pra:-
ceplum eam non compellit, arriperet. Tunc autem
non expedit id quod licitum est, quando permittitur
quidem , sed usus ipsius potestatis aliis aliert‘ impe-
dimentum salutis. Sicut est , unde jam diu loquimur,
discessio fidelis conjugis ab infideli, quam non pro-
hibet Dominus prmcepto legis, quia coram illo in-
justa non est; sed prohibet Apostolus consilio chari-
tatis, quia inﬁdelibus affert impedimentum salutis :
non solum quia perniciosissimo scandalizantur oll‘en-
si‘; verum etiam quia in alia conjugia cum ceciderint
viventibus eis a quibus dimittuntur, adulterinis nexi-
bus colligati difﬁcillime resolvuntur ί.
{Aliquot Mss.,__ab inﬁdelitate difﬁcillime resolvuntta'. Alii
melioris notae codices editis consentiunt.
alicubi Apostolus etiam illa quae iubenda sunt, mo-
