297
[Βίας]

Έεοὶἰθέει omnino, quantum existimo : quod intelli-
gere nolunt, qui catholicam deseruerunt ﬁdem , et
christiani vocari volunt. Nam si nobiscum fatentur
naturam nostram non sanari nisi recte faciendo;
fateantur eam non inﬁrmari nisi peccando. Et ideo
“ non est credendum animam nostram hoc esse quod
Deus cst : quia si hoc esset, nec sua voluntate, nec
aliqua necessitate in deterius mutaretur ¹; quoniam-
omni modo incommutabilis intelligitur Deus, sed ab
cis qui non in contentione et aemulatione et vanae
gloriae cupiditate amant loqui quod nesciunt, sed
humilitate christiana sentiunt de Domino in bonitate,
et in simplicitate cordis quzerunt eum (Sap. ι, 1).
llanc ergo imbecillitatem nostram suscipere dignatus
est Filius Dei, et Verbum caro factum est , et habitavit
in nobis (Joan. ι, li) : non quia aeternitas illa mutata
cst , sed quia mutabilem creaturam mutabilibus ho-
minum oculis ostendit, quam incommutabili maje-
state suscepit. ο
CAPUT XI. -12. Modus liberandi hominem per
Filium Dei incarnatum quant conveniens. Sunt autem
stulti qui dicunt, Non poterat aliter Sapientia Dei
homines liberare , nisi susciperet hominem, et na-
sceretur de femina , et a peccatoribus omnia illa pa-
teretur? Quibus dicimus : Poterat omnino , sed si
aliter faceret, similiter vestrae stultitiae displiceret.
Si enim non appareret oculis peccatorum, lumen
ejus aeternum utique , quod per interiores oculos vi-
detur, inquinatis mentibus videri non posset. Nunc
autem quia visibiliter nos commonere dignatus est,
ut ad invisibilia przepararet, displicet avaris, quia
non aureum corpus habuit; displicet impudicis , quia
de femina natus est (multum enim oderunt impudici,
quod concipiunt et pariunt feminae); displicet super-
bis , quod contumelias patientissime pertulit; displi-
cet delicatis , quia cruciatus est; displicet timidis ,
quia mortuus est. Et ut non vitia sua videantur de-
fendere , non in homine dicunt sibi hoc displicere ,
sed in Filio Dei. Non enim intelligunt quid sit aeter-
nitas Dei, quae hominem assumpsit; et quid ipsa
humana creatura , quae mutationibus suis in pristi-
nam ﬁrmitatem revocabatur , ut disceremus, docente
ipso Domino, inﬁrmitates quas peccando collegimus,
recte faciendo posse sanari. Ostendebatur enim no-
bis ad quam fragilitatem homo sua culpa pervenerit,
et ex qua fragilitate divino auxilio liberetur. Itaque
Filius Dei hominem assumpsit, et in illo humana
perpessus est. llaec medicina hominum tanta est,
quanta non potest cogitari. Nam quae superbia sanari
potest, si humilitate Filii Dei non sanatur? Quae
avaritia sanari potest, si paupertate Filii Dei non sa-
natur? Quze iracundia sanari potest, si patientia Filii
Dei non sanatur? Qua: impietas sanari pOIest, si cha-
ritate Filii Dei non sanatur? Postremo quae timiditas
sanari potest, si resurrectione corporis Christi Do-
mini ² non sanatur? Erigat spem suam genus buma-
num , et recognoscat naturam suam; videat quantum
ι omnes fere Mss, moveretur.
⁸ Editi Parv._Am. 'Er.iet MSS. omittunt, Christi Domini.
Unus tamen codex ejus loco habet, Filii Dei.
SANCT. Aueusr. Vl.
